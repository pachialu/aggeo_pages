---
layout: page
title: 1
---
[avanti ->](1gv02.html)

------------------------------------------------------------------------
#### Dio è Luce

<sup>1-4</sup> Fin dall'inizio, noi l'abbiamo sentito e visto con i
nostri occhi, l'abbiamo osservato, e l'abbiamo toccato con le nostre
mani. Lui è Parola di Dio che dà Vita. Lui, che è Vita, si è fatto
vedere da noi e vi garantiamo di averlo visto, e ve lo diciamo chiaro;
parlo di Gesù, che è Vita senza limiti. Era con il Padre, ma poi ce
l'hanno fatto conoscere. E quello che abbiamo visto e sentito lo
raccontiamo anche a voi, per vivere insieme la stessa esperienza, come
noi col Padre e col Figlio suo, Gesù il Protagonista[^1]. Vi scriviamo
queste cose, per vivere una festa totale.

<sup>5-7</sup> Questo è il Messaggio che Dio ci ha dato da trasmettere a
voi: Dio è Luce e in lui non c'è buio, non c'è ombra. Perciò, se diciamo
di essere uniti a lui, ma poi continuiamo a vivere nel buio spirituale e
agendo male, siamo bugiardi e falsi. Se, invece, come Gesù, viviamo
nella luce della presenza di Dio, siamo legati fra noi cristiani e il
sangue di Gesù cancella tutti nostri errori.

<sup>8-10</sup> Se diciamo di non sbagliare mai, ci prendiamo in giro da
soli e rifiutiamo di accettare la verità. Ma se confessiamo a Dio i
nostri errori, Dio è così fedele e corretto che ci perdonerà e ci
purificherà da ogni colpa. Se diciamo di non aver sbagliato, siamo
falsi, diamo del bugiardo a Dio, e la sua Parola[^2] non è in noi.

[^1]: Cristo o Messia o Prescelto di Dio

[^2]: che secondo Giovanni è Gesù

------------------------------------------------------------------------

[avanti ->](1gv02.html)
